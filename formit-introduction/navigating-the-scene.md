# Navigazione nella scena

Utilizzare il mouse o il touchscreen per navigare facilmente all'interno e attorno ai modelli di FormIt:

* Eseguire **Orbita** facendo clic con il pulsante destro del mouse e trascinando il mouse o scorrendo lo schermo per i dispositivi abilitati al tocco. In questo modo si utilizzerà il punto del cursore nello spazio 3D attorno al quale eseguire l'orbita della cinepresa.
   * È inoltre possibile tenere premuto il tasto MAIUSC per eseguire la panoramica.
* Eseguire lo **zoom** avanti e indietro facendo scorrere la rotellina del mouse in avanti e all'indietro oppure avvicinando o allontanando le dita per i dispositivi abilitati per il tocco. In questo modo si utilizzerà un punto nello spazio 3D in cui eseguire lo zoom e tale operazione verrà rallentata quando ci si avvicina ad una superficie o ad un altro oggetto.
   * È inoltre possibile tenere premuto CTRL per eseguire lo zoom ad una velocità costante, senza che sia influenzata dalla prossimità agli oggetti.
* Eseguire la **panoramica** facendo clic con il pulsante centrale del mouse e trascinando il mouse oppure trascinando due dita per i dispositivi abilitati per il tocco.

È inoltre possibile utilizzare la barra degli strumenti Navigazione mobile sul lato destro dell'area di disegno per accedere a modalità specifiche della vista. I tasti di scelta rapida sono indicati tra parentesi.

![](../.gitbook/assets/20190618-ortho-views.png) **Viste ortogonali**: fare clic per visualizzare un menu a comparsa delle [viste ortogonali](../tool-library/orthographic-views.md) disponibili.

![](../.gitbook/assets/20190618-3d-view.png) **Vista 3D di default \(ZD\):** avvia la vista 3D di default.

![](../.gitbook/assets/jet-pack.png) **Animazione \(FT\):** la modalità con l'icona a forma di zaino-jet consente di spostarsi all'interno della scena utilizzando la tastiera. Utilizzare WASD per spostarsi avanti/indietro/a sinistra/a destra e Q/E per spostarsi verso l'alto/verso il basso. Utilizzare la barra spaziatrice per "volare".

![](../.gitbook/assets/orbit-tool.png) **Orbita \(O\):** quando è attivata, fare clic con il pulsante sinistro del mouse e trascinare il mouse per eseguire l'orbita attorno al modello. È inoltre possibile eseguire questa operazione in qualsiasi momento facendo clic con il pulsante destro del mouse e trascinando il modello.

![](../.gitbook/assets/swivel.PNG) **Ruota attorno ad asse \(SV\):** utilizzare lo strumento Ruota attorno ad asse dalla barra degli strumenti Navigazione per guardare attorno alla scena da un punto fisso.

![](../.gitbook/assets/panning.png) **Pan \(P\):** fare clic e trascinare il pulsante centrale del mouse o utilizzare lo strumento Pan \(mano\) dalla barra degli strumenti Navigazione per eseguire la panoramica nella scena.

![](../.gitbook/assets/zoom.png) **Zoom \(Z\):** scorrere la rotellina del mouse o selezionare lo strumento Zoom dalla barra degli strumenti Navigazione, quindi fare clic e trascinare il pulsante sinistro del mouse per eseguire lo zoom.

![](../.gitbook/assets/zoom_all.png) **Zoom tutto \(ZE o ZA\):** eseguire lo zoom per adattare l'intero modello alla vista corrente.

![](../.gitbook/assets/zoom_selection.png) **Zoom selezione \(ZS\):** eseguire lo zoom per adattare tutti gli oggetti attualmente selezionati alla vista corrente.

