# 2.1 — Narzędzie Linia odsunięcia

_Narzędzie_ _**Linia odsunięcia \(OL\)**_ _umożliwia rysowanie linii o zdefiniowanej grubości. Dzięki możliwości ustawienia szerokości odsunięcia i kierunku wyrównania to narzędzie pozwala na łatwe śledzenie rzutów, tworzenie ścian, rysowanie dróg i szybkie tworzenie dowolnych innych kształtów liniowych o ustawionej grubości._

_W tym ćwiczeniu dodamy w pliku_ _**Encode Campus Sample Model.axm** kilka ścianek działowych. Jeśli jeszcze nie zostało to zrobione, możesz pobrać plik z zestawu danych_ _**FormIt Primer Part 2 Dataset**._

## Rysowanie ścian

_Najpierw za pomocą narzędzia_ _**Linia odsunięcia \(OL\)**_ _narysujemy kilka ścian w pomieszczeniu biurowym na drugiej kondygnacji._

1 — Po otwarciu pliku _**Encode Campus Sample Model.axm** _zorientujmy bieżący widok względem rzutu. W **palecie Sceny** kliknij dwukrotnie scenę o nazwie **Plan — 2nd Floor Office** \(Plan — Biuro na drugiej kondygnacji\).

![](../../.gitbook/assets/0_orienting-view_annotated_edited_edited-again.png)

_**Uwaga:**_ _kontrolowanie położenia kamery i widoczności warstw przekroju za pomocą scen jest skutecznym sposobem nawigowania po modelu. Aby uzyskać więcej informacji na temat przekrojów, zapoznaj się z rozdziałem_ _**Płaszczyzny przekroju**_ _w przewodniku **FormIt Primer — część I.**_

2 _**—**_ Aby rozpocząć rysowanie pierwszej ściany małego pomieszczenia konferencyjnego:

1. Na **pasku narzędzi Standardowy** kliknij przycisk **Utwórz szkic** \(ikona ołówka\) i wybierz narzędzie **Linia odsunięcia \(OL\)**.
2. Aby rozpocząć rysowanie ścian, kliknij raz w lewym dolnym rogu szybu.
3. Zacznij przeciągać wskaźnik myszy w lewo wzdłuż zielonej osi \(**Oś X**\), a następnie naciśnij klawisz **Tab** lub zacznij wpisywać wymiar.
4. Zostanie wyświetlone okno dialogowe **Opcje narzędzia**, w którym możemy ustawić nie tylko długość linii odsunięcia, ale także jej **Grubość** i **Wyrównanie**. W przypadku opcji **Wymiar** wpisz wartość **22’**. W przypadku opcji **Grubość** wpisz wartość **6”**. W przypadku opcji **Wyrównanie** wybierz z listy rozwijanej opcję **Lewo** lub **Prawo**, tak aby dolna krawędź linii odsunięcia była równoległa do ściany szybu, jak pokazano na poniższej ilustracji. Następnie kliknij przycisk **OK.**

![](../../.gitbook/assets/1_first-offset-line_combined_annotated_edited.png)

_**Uwaga:**_ _aby zmodyfikować domyślną_ _**grubość**_ _i/lub_ _**wyrównanie** bez wprowadzania_ _**wymiaru**_ _w oknie dialogowym_ _**Opcje narzędzia**_ _, wystarczy usunąć wartość z pola_ _**Wymiar**_ _przed naciśnięciem przycisku_ _**OK**. Nastąpi powrót do modelu z wciąż aktywnym narzędziem_ _**Linia odsunięcia \(OL\)**_ _. Teraz możesz kliknąć w modelu, aby zdefiniować następny punkt końcowy linii odsunięcia._

3 — Aby narysować pozostałe ściany pomieszczenia konferencyjnego

1. Nie zamykając narzędzia **Linia odsunięcia \(OL\)**, narysuj kształt pasujący do wymiarów pokazanych na poniższej ilustracji. Aby utworzyć poszczególne segmenty, użyj klawisza **Tab** lub po prostu rozpocznij wpisywanie w celu wprowadzenia wymaganej długości każdej krawędzi.
2. Kierunek odsunięcia **Lewo**/**Prawo** zależy od kierunku rysowanej polilinii, dlatego może zostać odwrócony podczas rysowania całego kształtu. W takiej sytuacji wystarczy nacisnąć klawisz **Tab** i w razie potrzeby przełączyć w menu rozwijanym **Wyrównanie** opcje **Lewo** i **Prawo**.
3. Aby zakończyć polecenie Linia odsunięcia, kliknij dwukrotnie położenie ostatniego punktu końcowego, który powinien przecinać pierwszą narysowaną linię. Nie martw się, jeśli właśnie narysowane linie odsunięcia znikną po dwukrotnym kliknięciu — znajdziemy je ponownie w następnym kroku.

_**Uwaga:**_ _pamiętaj, że zawsze możesz przełączyć się między trybami kamery_ _**Prostopadły \(VO\)**_ _i_ _**Perspektywa \(VP\)**_, _aby ułatwić sobie rysowanie. Jednak niektóre elementy prostopadłe do kamery mogą nie być widoczne w trybie prostopadłym._

![](../../.gitbook/assets/2%20%2810%29.png)

_**Uwaga:**_ _używając narzędzia_ _**Linia odsunięcia \(OL\)**_ _, nie musisz przejmować się tym, że tworzone ścieżki przecinają się lub nakładają się na siebie. Po zakończeniu polecenia wszystkie linie zostaną scalone w jedną, czystą powierzchnię, a wszystkie niepotrzebne krawędzie wewnętrzne zostaną usunięte._

4 — Jeśli właśnie utworzona linia odsunięcia jest niewidoczna, dzieje się tak dlatego, że nowa powierzchnia znajduje się dokładnie w tej samej płaszczyźnie co kondygnacja biura. Obróć nieznacznie widok, aż zobaczysz narysowane linie odsunięcia kolidujące z powierzchnią kondygnacji. Wybierz ją, klikając jednokrotnie w dowolnym miejscu na powierzchni.

_**Uwaga:**_ _w przypadku problemów z wybraniem nowej powierzchni przełączaj opcje wyboru klawiszem spacji lub tymczasowo wyłącz warstwę_ _**Encode Main Building — Floors**_ _\(Budynek główny Encode — Kondygnacje\)._

![](../../.gitbook/assets/3%20%2814%29.png)

5 — Wyciągnij kształt o **8 stóp i 0 cali** w pionie, aby utworzyć ściany.

![](../../.gitbook/assets/4%20%2815%29.png)

6 — Dowolnie wypełnij tę kondygnację biurową, rysując i wyciągając kolejne ściany, aby lepiej poznać narzędzie **Linia odsunięcia \(OL\)**. Może być konieczne przełączanie między sceną **Plan — Second Floor Office** \(Plan — Biuro na drugiej kondygnacji\) a widokiem 3D, jak zrobiliśmy to powyżej. Po zakończeniu zapoznaj się z kolejnymi sekcjami, aby zobaczyć kilka bardziej kreatywnych zastosowań tego narzędzia.

## Tworzenie drzwi

_Narzędzia_ _**Linia odsunięcia**_ _**\(OL\)**_ _nie trzeba używać wyłącznie w rzucie. Poniżej użyjemy go do szybkiego utworzenia drzwi._

1 — Najpierw ustaw widok 3D tak, aby można było zobaczyć miejsce, w którym najdłuższa narysowana ściana styka się z zewnętrznym narożnikiem szybu, podobnie jak na poniższej ilustracji. W przypadku problemów rozpocznij od sceny **Plan — Second Floor Office** \(Plan — Biuro na drugiej kondygnacji\), której używaliśmy wcześniej, lub upewnij się, że warstwa **Section — 2nd Floor Office Plan** (Przekrój — Plan biura na drugiej kondygnacji\) jest nadal włączona.

2 — Drzwi często umieszcza się na podstawie ich osi, a nie ościeżnic. Użyjmy narzędzia **Linia odsunięcia \(OL\)**, aby utworzyć otwór drzwiowy na podstawie jego punktu środkowego:

1. Najpierw oznaczymy punkt środkowy drzwi. Za pomocą narzędzia **Linia \(L\)** narysuj linię o długości **3 stóp** od dolnego narożnika szybu wzdłuż dolnej krawędzi naszej nowej ściany, jak pokazano na ilustracji.
2. Uruchom ponownie narzędzie **Linia odsunięcia \(OL\)**.
3. Aby rozpocząć rysowanie drzwi, kliknij punkt końcowy właśnie narysowanej linii. Dzięki temu środek drzwi będzie znajdował się **3 stopy** od ściany szybu.
4. Przeciągnij wskaźnik myszy w górę wzdłuż niebieskiej osi \(**Oś Z**\), a następnie naciśnij klawisz **Tab**. Wprowadź **Wymiar** wynoszący **7’** i **Grubość** równą **4’**, a w polu **Wyrównanie** ustaw wartość **Środek**. Następnie kliknij przycisk **OK**, aby utworzyć ten segment. Naciśnij klawisz **Esc**, aby zakończyć i zamknąć narzędzie **Linia odsunięcia**.

_**Uwaga:**_ _jeśli masz problemy z ustawieniem tej jednosegmentowej linii odsunięcia w jednej płaszczyźnie ze ścianą, prawdopodobnie jest to spowodowane bieżącą osią. Za pomocą narzędzia_ _**Ustaw osie \(SZ\)**_ _zresetuj kierunki osi względem sceny_ _**Plan — 2nd Floor Office**_ _\(Plan — Biuro na drugiej kondygnacji\), tak aby zielona oś \(**Oś X**\) była skierowana w lewo, a czerwona \(**Oś Y**\) — w górę._

![](../../.gitbook/assets/5%20%288%29.png)

3 — Aby przekształcić zarys drzwi w otwór, kliknij raz powierzchnię, którą właśnie utworzyliśmy, i przeciągnij ją z powrotem przez ścianę, aż zniknie.

![](../../.gitbook/assets/6%20%285%29.png)

## Większa kreatywność

1 — Następnie dodamy do pomieszczenia konferencyjnego kilka kolejnych wejść wraz z dużym oknem, używając tylko jednej linii odsunięcia.

1. Uruchom ponownie narzędzie **Linia odsunięcia \(OL\)** i wybierz punkt początkowy wzdłuż podstawy tej samej ściany około **10 stóp** w lewo od narożnika szybu.
2. Ponownie zacznij przeciągać wskaźnik myszy w górę wzdłuż niebieskiej osi \(**Oś Z**\), a następnie naciśnij klawisz **Tab**.
3. Pierwsza linia utworzy kolejne drzwi. Ponownie wprowadź **Wymiar** równy **5’-6”**. Tym razem ustaw **Grubość** na **3’** i upewnij się, że opcja **Wyrównanie** nadal jest ustawiona na **Środek**. Kliknij przycisk **OK.**
4. Aby utworzyć poziomy pas dla okna, przeciągnij kursor wzdłuż zielonej osi \(**Oś X**) w kierunku dalszego narożnika pomieszczenia konferencyjnego.
5. Przytrzymaj naciśnięty klawisz **Shift**, aby zablokować pas na zielonej osi \(Oś **X**\), a następnie kliknij w dowolnym miejscu wzdłuż zewnętrznego narożnika ściany. Naciśnij klawisz **Esc**, aby zamknąć narzędzie Linia odsunięcia.

![](../../.gitbook/assets/7%20%286%29.png)

2 — Na koniec wytnijmy ściany pomieszczenia konferencyjnego za pomocą właśnie utworzonego kształtu, a następnie dodajmy trochę szkła. Wybierz pojedynczym kliknięciem powierzchnię w kształcie litery L, którą właśnie utworzyliśmy. Następnie przeciągnij ją do tyłu za najdalszą ścianę pomieszczenia konferencyjnego, tak aby przecięła 3 ściany jednocześnie.

![](../../.gitbook/assets/8%20%282%29.png)

3 — Aby teraz dodać trochę szkła:

1. Za pomocą narzędzia **Linia** utwórz łącznie cztery \(4\) pionowe linie, jak pokazano na ilustracji: po jednej w każdym otwartym narożniku i po jednej na krawędzi każdego nowego otworu drzwiowego. W ten sposób program FormIt utworzy dla nas trzy \(3\) nowe powierzchnie.
2. Pomaluj te trzy \(3\) powierzchnie materiałem **Glass — New** \(Szkło — Nowe\) z **palety Materiały**.
3. Pamiętajmy o utrzymywaniu porządku w naszym modelu, to dobre przyzwyczajenie. Połącz całą utworzoną geometrię — szkło i ściany — w jedną grupę. Nadaj jej nazwę **Conference Room** \(Pomieszczenie konferencyjne\) i umieść ją w warstwie **Encode Main Building — Interior Partitions** \(Budynek główny Encode — Ścianki działowe\).

![](../../.gitbook/assets/9%20%284%29.png)

4 — Ostatni krok zależy od Ciebie. Kreatywność pozwoli Ci zrobić z tym projektem wszystko w programie FormIt. Na poniższej ilustracji dodaliśmy do sali konferencyjnej meble i sufit, zrobiliśmy lustrzane odbicie grupy sali konferencyjnej po przeciwnej stronie szybu, dodaliśmy kolejny obszar „podwieszany” i zapełniliśmy kondygnację meblami biurowymi. Następnie rozmieściliśmy tę geometrię na wszystkich kondygnacjach biurowych:

![](../../.gitbook/assets/10_finished.png)

