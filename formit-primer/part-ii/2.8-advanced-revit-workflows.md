# 2.8 - Workflow avanzati di Revit

_In questo capitolo, illustreremo questa nuova funzionalità in Revit 2022, avviando FormIt dall'interno di Revit e utilizzando FormIt per produrre la geometria e le varianti di progetto che possono essere reimportate direttamente nel modello di Revit. Per procedere, è necessario il file_ _**Encode Campus Sample Model.rvt**_ _, incluso nel_ _**set di dati della Parte II della Guida introduttiva di FormIt**._

_Per poter accedere a questa funzionalità, è necessario disporre delle licenze di Revit 2022 e di FormIt Pro. L'accesso a FormIt Pro è disponibile solo per gli abbonati ad Autodesk Architecture, Engineering, & Construction \(AEC\) Collection o per i clienti con un account aziendale. Ulteriori informazioni su_ [_**FormIt Pro sono disponibili qui**_](https://formit.autodesk.com/#pro-callout)_._

## Apertura di FormIt da Revit

1 - Iniziare aprendo **Encode Campus Sample Model.rvt** in Revit 2022. Assicurarsi di aver eseguito l'accesso con Autodesk Account. Non sarà possibile avviare FormIt dall'interno di Revit se non si è eseguito l'accesso o se non si dispone di una licenza di FormIt Pro.

2 - Per avviare FormIt da Revit:

1. Aprire la vista 3D di default.
2. Accedere alla barra multifunzione **Volumetrie e planimetria** e fare clic sul pulsante **Disegno 3D**.
3. Fare clic sull'opzione **Avviare FormIt con tutti gli oggetti di Revit visibili**. Verrà avviato FormIt in una nuova finestra, con tutta la geometria visibile di Revit già importata in FormIt.

![](../../.gitbook/assets/0%20%2822%29.png)

_**Nota**_ _Per avviare FormIt, è necessario trovarsi in una vista 3D. In caso contrario, il pulsante_ _**Disegno 3D**_ _verrà disattivato._

3 - Ora aggiungiamo alcune varianti di progetto. Tutta la geometria visibile di Revit verrà importata come una mesh e posizionata su un layer denominato **Revit Context**. Aggiungere due nuovi layer denominati **Option 1** e **Option 2**.

![](../../.gitbook/assets/1%20%2823%29.png)

4 - Ora utilizzeremo questi due layer per disegnare un paio di varianti di progetto per le facciate, rivolte al cortile, dei due edifici di massa in muratura. Per Option 1, sono state aggiunte alcune estrusioni in vetro per riprodurre quelle dell'edificio principale encode. Per Option 2, è possibile aggiungere un pò di creatività. Abbiamo aggiunto alcune curve e un ponte. Non dimenticare di mantenere tutta la geometria organizzata in gruppi e di posizionare i gruppi sui rispettivi layer.

![Opzione 1](../../.gitbook/assets/2%20%2823%29.png)

![Opzione 2](../../.gitbook/assets/3%20%2820%29.png)

5 - Ora importiamo i progetti separatamente, in due diverse varianti di progetto nel modello di Revit. Per reimportare il progetto nel layer **Option 1** in Revit:

1. Nella **tavolozza Layer**, verificare che il layer **Option 1** sia attivato e che il layer **Option 2** sia disattivato.
2. Selezionare tutta la geometria nel layer **Option 1**. Per semplificare questa operazione, è possibile disattivare o bloccare il layer **Revit Context**.
3. Sulla **barra degli strumenti Standard** di FormIt, fare clic sul pulsante all'estrema destra **Invia nuovamente il modello selezionato a Revit**.
4. Nella finestra di dialogo popup, assicurarsi che sia selezionata l'opzione **Solo selezionati**.
5. Fare clic su **OK**.

![](../../.gitbook/assets/4%20%2819%29.png)

_**Nota**_ _Il pulsante_ _**Revit**_ _non verrà visualizzato in una sessione normale di FormIt. Sarà disponibile solo se FormIt è stato avviato dall'interno di Revit._

6 - Tornando in Revit, la geometria di FormIt del layer **Option 1** verrà importata nel modello di Revit. Ogni gruppo verrà importato come famiglia separata di modelli generici. Posizioniamo questi elementi in una variante di progetto, quindi importiamo **Option 2** in una variante di progetto diversa:

1. In Revit, selezionare tutta la geometria importata da FormIt fino ad ora.
2. Nella parte inferiore della finestra di Revit, fare clic sul piccolo pulsante **Aggiungi a gruppo**.
3. Nella finestra di dialogo **Aggiungi al gruppo di varianti di progetto**, in **Courtyard Façade Options**, deselezionare **Option 2**. Ora la geometria selezionata esisterà solo nella variante di progetto 1.

_**Nota**_ _Le varianti di progetto in Revit sono un modo semplice per tenere traccia di più idee progettuali relative allo stesso modello e per passare da un'idea all'altra. Per ulteriori informazioni, visitare la pagina_ [_Varianti di progetto in Prodotti Revit, Supporto e formazione_](https://knowledge.autodesk.com/it/support/revit-products/learn-explore/caas/CloudHelp/cloudhelp/2021/ITA/Revit-Model/files/GUID-D48B1E7E-BC34-414E-85BD-790F199BB2C0-htm.html)_._

![](../../.gitbook/assets/5%20%2818%29.png)

7 - Prima di importare il secondo progetto, passiamo da una variante attiva all'altra in modo che la nuova geometria venga importata direttamente nella variante di progetto corretta. Nella parte inferiore della finestra di Revit, passare nel menu Variante di progetto ad **Option 2**. Ora che questa è la variante attiva, tutta la geometria creata o importata verrà posizionata automaticamente in questa variante di progetto.

![](../../.gitbook/assets/6%20%2815%29.png)

_**Nota**_ _Qualsiasi geometria presente nel layer_ _**Revit Context**_ _verrà ignorata quando FormIt invia nuovamente la geometria a Revit._

8 - Tornare a FormIt e importare la geometria in **Option 2** utilizzando il pulsante **Invia nuovamente il modello selezionato a Revit**, come in precedenza.

9 - Ora dovrebbe essere possibile visualizzare entrambi i progetti passando da una variante di progetto all'altra nella parte inferiore della finestra di Revit. Se si modifica **Stile visualizzazione** in Realistico, si noterà anche che eventuali materiali applicati in FormIt sono stati importati in Revit, analogamente a quanto descritto nella **Parte I**, capitolo **1.15 - Utilizzo di Revit**. Nell'immagine riportata di seguito, abbiamo creato una vista prospettica 3D in Revit per esaminare le nostre varianti di progetto.

![](../../.gitbook/assets/7%20%2810%29.png)

## Esportazione di un riquadro di sezione

_A volte si potrebbe non voler esportare un intero modello di Revit in FormIt, poiché potrebbe essere necessario creare studi di progettazione per una piccola area o un vano interno. Di seguito è riportato un esempio di un metodo rapido per esportare una piccola parte del modello di Revit in FormIt e viceversa._

1 - Assicurarsi di reimpostare la variante di progetto su **Modello principale**.

2 - Con **Encode Campus Revit Model.rvt** ancora aperto, accedere a **Corner Office 3D View** dal Browser di progetto.

3 - Analogamente a quanto accadeva in precedenza, selezionare il pulsante **Disegno 3D** sulla barra multifunzione **Volumetrie e planimetria** e scegliere **Avviare FormIt con tutti gli oggetti di Revit visibili**.

![](../../.gitbook/assets/8%20%2810%29.png)

_**Nota**_ _Quando si lavora tra FormIt e Revit, sono sempre disponibili due opzioni per controllare la geometria che si desidera trasferire. È possibile scegliere di controllare ciò che è visibile nella vista corrente, quindi selezionare l'opzione di trasferimento Tutti i visibili per la geometria o è possibile scegliere di trasferire solo la geometria attualmente selezionata._

3 - FormIt verrà avviato di nuovo e sarà possibile creare uno studio di progettazione utilizzando gli strumenti di modellazione di FormIt all'interno del contesto del modello esportato da Revit. Al termine, è sufficiente fare di nuovo clic sul pulsante **Invia nuovamente il modello selezionato a Revit** e il progetto verrà importato nel modello di Revit nel punto corretto.

Lavorare in modo fluido tra Revit e FormIt è un modo semplice per creare rapidamente prototipi di idee progettuali per qualsiasi parte del progetto, grande o piccola. Per ulteriori informazioni sull'utilizzo di FormIt, visitare la pagina [**FormIt + Revit**](https://formit.autodesk.com/page/formit-revit#:~:text=FormIt%20Groups%20become%20Revit%20Mass,using%20Revit%202018%20and%20newer.).

