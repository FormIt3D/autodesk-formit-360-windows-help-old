# 1.1 – Nastavení umístění

_Nastavení umístnění vašeho projektu ve světě je důležité pro přesnost budoucích modelových analýz, jako jsou studie oslunění a přesné stíny. Umožňuje také importovat 3D terén a satelitní snímek ve správném měřítku a použít jej jako referenční pozadí._

1 – Na panelu nástrojů klikněte na ikonu Umístění.

![](<../../.gitbook/assets/0 (2) (1).png>)

2 – Pomocí panelu vyhledávání služby Mapy Bing vyhledejte dům **Farnsworth House**.

![](<../../.gitbook/assets/1 (20) (1).png>)

3 – Kliknutím na možnost **Importovat satelitní snímek a terén** nastavte umístění. Aplikace FormIt následně zobrazí výzvu, abyste zadali oříznutí satelitního snímku.

![](<../../.gitbook/assets/2 (13) (1).png>)

4 – Nastavte oříznutí snímku přiblížením nebo oddálením (tlačítkem posunu) a posunutím satelitního snímku (klikněte a přetáhněte). Poté kliknutím na tlačítko **Dokončit import** přeneste snímek do aplikace FormIt.

![](<../../.gitbook/assets/3 (2) (1).png>)

5 – Satelitní snímek je importován v reálném měřítku se skutečným severem směřujícím nahoru (podél kladné osy Y).

![](<../../.gitbook/assets/4 (14).png>)

6 – Chcete-li zobrazit směrovou růžici, postupujte následovně:

1. Přejděte na **paletu Vizuální styly**.
2. Vyberte kartu **Prostředí**.
3. Zaškrtněte políčko **Směrová růžice**.
4. **Směrová růžice** se zobrazí v levém dolním rohu obrazovky. Zobrazení **směrové růžice** můžete přepnout také zadáním klávesové zkratky **DN**.

![](<../../.gitbook/assets/5 (13).png>)

7 – Chcete-li upravit průhlednost satelitního snímku, postupujte následovně:

1. Dvojitým kliknutím **vyberte satelitní snímek**.
2. Přejděte na **paletu Vlastnosti**.
3. Přetáhněte posuvník průhlednosti přibližně do **1/3**.

![](<../../.gitbook/assets/6 (2).png>)
