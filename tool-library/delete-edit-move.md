# Odstranění, úpravy, přesunutí

Odstraňte objekt, změňte jeho umístění nebo upravte jeho vlastnosti.

## Odstranění

Nejprve vytvořte výběr geometrie. Poté kliknutím pravým tlačítkem myši zobrazte místní nabídku a klikněte na **nástroj Odstranit**. Můžete také stisknout klávesu Delete na klávesnici.

![](../.gitbook/assets/delete%20%281%29.png)

## Úpravy

Při použití mnoha nástrojů pro úpravy, jako jsou například Přesunout, Pole, Zatlačit/Vytáhnout plochu a Odsazení, se zobrazí modrý rámeček kóty. Po dokončení operace můžete na tuto kótu kliknout a zadat konkrétní hodnotu. Můžete také jednoduše začít psát číselnou hodnotu, čímž zobrazíte dialog Upravit kótu. Případně můžete dialog Upravit kótu vyvolat stisknutím klávesy Tab, ale v aplikaci FormIt pro Windows verze 17 a novějších verzích již není klávesa Tab vyžadována.

![](../.gitbook/assets/edit_dimensions.png)

## Posunutí hran, ploch nebo objektů

Nejprve vyberte hranu, plochu nebo objekt. Nástroj Přesunout se automaticky aktivuje. Přesunutím kurzoru zobrazte body uchopení a odvození, pomocí nichž určete, kde chcete zahájit operaci přesunutí, a kliknutím ji spusťte. Nyní přesunutím kurzoru myši zobrazte body uchopení a odvození v umístění, do kterého chcete objekt přesunout. Dalším kliknutím objekt umístěte.

![](../.gitbook/assets/edit_edge.png)

